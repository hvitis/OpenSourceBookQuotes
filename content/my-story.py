---
title: My story
image: /images/code.jpg
imageMeta:
  attribution: Adam Piskorek
  attributionLink: Sketches about my life
featured:
author: hvitis
date: Tue Dec 1 2018 17:50:59 GMT+0100 (IST)
tags:
  - economy
  - polish
  - stocks
---

## My story

### Adam Piskorek

Kiedyś, dawno dawno temu / 10 lat temu / przeczytałem w książce cytowanej na tej stronie akapit na temat Prawa Zwrotu. Prawo zwrotu w najkrótszej wersji mówi, że A pozwala na produkcję B oraz wzrost A powoduje wzrost B. A oraz B są dobrami rynkowymi czyli przyklejane jest do nich założenie, że ich zasób jest ograniczony. Jest jednak możliwość wzrostu B przy zachowaniu ilości A. Jak więc mając B sztabek złota i określone A czegoś spowodować pomnożenie się ilości sztabek złota? To bardzo proste, nie można posługiwać się dobrem rynkowym - A musi być kamieniem filozoficznym. Co jest takim kamieniem?Mises wytłumaczył to ludzkości ponad pół wieku temu.

> A thing rendering such unlimited services is, for instance, the knowledge of
> the causal relation implied. The formula, the recipe, that teaches us
> how to prepare coffee, provided it is known, renders unlimited
> services. It does not lose anything from its capacity to produce however often it is > used; its productive power is inexhaustible; it is therefore not an economic good. > > Acting man is never faced with a situation
> in which he must choose between the use-value of a known formula
> and any other useful thing.

Może wydawać się to proste ("Wiedza przynosi korzyści większe niż fakt posiadania lub siła fizyczna") ale przejęło mnie to dogłębnie - być może sposób tłumaczenia Misesa miał tutaj swój udział. Dochodzenie do kolejnych kroków wtajemniczenia było spowolnione o pare ładnych lat głównie z powodu strachu o pracę. Spowodował on, że nauczyłem się kilku języków, żeby się o tę pracę nie bać. Miałem niestety jakieś błędne przeświadczenie o realiach (czas studiów) i myślałem, że im więcej języków poznam tym więcej pieniędzy będę miał. Kolejny poziom wtajemniczenia zaczął trybić jakieś dwa lata temu, kiedy rzeczywistość nauczyła mnie, że znajomość 4 języków obcych i możliwość porozmawiania sobie z ludźmi na każdym kontynencie nie zwiększa moich dochodów. Przeciwnie - czasami nastręcza kłopotów głównie z powodu nieznajomości języka na tubylczym poziomie. Kolejnym czynnikiem było sięgnięcie po "Czarnego Łabędzia" i znalezienie informacji o skalowalności.

> Pewien student ze szkoły biznesowej poradził mi, żebym znalazł sobie zawód, który będzie "skalowalny", czyli taki, w którym nie obowiązuje stawka godzinowa, a zarobków nie ogranicza ilość włożonej pracy.

Wydaje się banalne, przecież z takimi ludźmi każdy człowiek ma styczność na codzień - słuchając radia, czytając książkę lub oglądając telewizję. Prawo Misesa dokładnie też to tłumaczy tylko moja mała wyobraźnia ciągle myślała o procedurze przygotowywania kawy którą podawał albo o rzeczach bliżej ziemi. Nie o gwiazdach. Wreszcie na kolejnej stronie Łabędzia dostałem olśnienia i wkroczyłem na kolejny poziom:

> Zacząłem odróżniać "ludzi idei", którzy sprzedają wytwory intelektualne w formie transakcji lub dzieła sztuki, od "ludzi pracy", którzy sprzedają swój wysiłek. Jeśli jesteście ludźmi idei, nie musicie ciężko pracować - wystarczy, że intensywnie myślicie. Wykonujecie tę samą pracę, niezależnie od tego, czy produkujecie sto czy tysiąc jednostek.

Zawsze lepiej późno, niż wcale. Na książkę potrzebowałbym wielkiego skupienia i oderwania się od świata na kilka miesięcy. Śpiewać nie umiem. Na giełdę musiałbym wejść z jakimiś oszczędnościami, których miałem 100zł. Próg wejścia jest dużo mniejszy niż na giełdzie, nie trzeba się odrywać od świata - wprost przeciwnie, doświadczenie w tworzeniu oprogramowania pomaga, no i mogę śpiewać programując.

Jestem teraz na etapie dalszej nauki programowania i równolegle próby stworzenia oprogramowania z wykorzystaniem wiedzy innych ludzi. Wszystko rządzi się swoimi prawami, jest skomplikowane i wymaga szczypty szczęścia. Czasami zastanawiam się czy nad momentem poznania się Jobsa z Wozniakiem i tym jakim był fartem dla ludzkości.
